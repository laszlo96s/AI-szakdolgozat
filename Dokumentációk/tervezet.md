# <div align="center"> Szakdolgozat elkészítésének tervezete </div>



## I. Áttekintés
Szakdolgozatom témája a mesterséges intelligencia területén belül helyezkedik el, illetve számos témát érint a mesterséges intelligenciával kapcsolatban.

Jelentős fogalmak, témák, amiket szakdolgozatom készítése során felhasználok: gépi tanulás, mély tanulás (deep learning), konvolúciós hálózatok, megerősítéses tanulás (Q-Learning, Deep Q-Network).

Kiindulási hipotézisem, mely a téma iránti motivációmat is adta, az a Deep Q-Learning jelentősége a játékfejlesztésben.
Manapság a mesterséges intelligencia egyre népszerűbbé válik, egyre több területen alkalmazzák, például: járműipar, egészségügy, kutatás-fejlesztés, robotika, képfeldolgozás.
Lehetőségeimhez mérten a játékfejlesztést választottam, mivel számomra ezt a legkönnyebb modellezni, minden eszköz könnyen elérhető otthonról is, és a szakirodalom, illetve az interneten található
oktatóanyagok segítségével könnyen tudok haladni.

Elképzelésem szerint egy játékot fogok készíteni (ennek már egy kezdetleges verziója megtalálható a repository-ban), amit aztán egy megerősítéses tanuláson alapuló algoritmus fog játszani.
Ez az algoritmus a Deep Q-Learning névre hallgat, mely a neurális hálózatok és a megerősítéses tanulás kombinációja.
